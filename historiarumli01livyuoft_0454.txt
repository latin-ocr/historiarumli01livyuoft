440 ΤΙΤΙ LIVII

U. C. 412. centum bubus, eximioque uno albo opimo auratis cornibus,
A· 0340· donat. Milites, qui in praesidio simul fuerant, duplici1
frumento in perpetuum, in praesentia singulis bubus binis-
que privis tunicis donati. Secundum consulis donationem 2
legiones gramineam coronam obsidionalem, clamore donum 3
approbantes, Decio imponunt. Altera corona, eiusdem
honoris index, a praesidio suo imposita est. His decoratus
insignibus bovem eximium Marti immolavit3 centum boves
militibus dono dedit, qui secum in expeditione fuerant.
Iisdem militibus legiones libras farris et sextarios vini con-4
tulerunt: omniaque ea ingenti alacritate per clamorem
militarem, indicem omnium assensus, gerebantur.

Tertia pugna ad Suessulam commissa est: qua fugatus a
M. Valerio Samnitium exercitus, omni robore iuventutis
domo accito, certamine ultimo fortunam experiri statuit.
Ab Suessula nuntii trepidi Capuam, inde equites citati ad
Valerium consulem, opem oratum, veniunt. Confestim
signa mota: relictisque impedimentis castrorum valido
praesidio, raptim agitur agmen: nee procul ab hoste locum
perexiguum (ut quibus, praeter equOS, ceterorum iumen-
torum calonumque turba abesset) castris cepit. Samnitium
exercitus, velut haud ulla mora pugnae futura esset, aciem
instruit: deinde, postquam nemo obvius ibat, infestis signis
ad castra hostium succedit. Ibi ut militem in vallo vidit,
missique ab omni parte exploratum, quam in exiguum
orbem contracta castra essent, paucitatem inde hostiums
colligentes, retulerunt3 fremere omnis acies, complen-
das esse fossas scindendumque vallum, et in castra ir-
rumpendum: transactumque ea temeritate bellum foret,
ni duces continuissent impetum militum. Ceterum, quia
multitudo sua commeatibus gravis, et prius sedendo ad6
Suessulam, et tum certaminis mora, haud procul ab rerum
omnium inopia esset 3 placuit, dum inclusus paveret hostis,
frumentatum per agros militem duci: interim et Romano,
qui expeditus, quantum humeris inter arma geri posset

Tertia pug-
na cum
Samnitibus.

1 Duplici frumento] Hine dupli-
carii, supr. ii. 59.

¹2 Privis tunicis] Potest exponi:
quae suae cuiusque ac propriae forent.
Sic Hor. Epist. i. 1. Quem ducit pri-
va triremis. Sed quum haee vox ne-
cessaria non sit hoc loeo, eamque ig-
norent quinque e nostris scriptis, eam
libenter deleremus. CREv.

3 Gramineam coronam obsidiona-
lem] Obsidionalis corona est, inquit
A. Gell. v. 6. “quam ii, qui liberati
sunt ab obsidione, dant ei duci qui
liberavit. Ea corona graminea est:
observarique solitum, ut fieret e gra-

mine, quod in eo loco generatum es-
set, intra quem clausi erant qui ob-
sidebantur.'' Observat Plin. H. N.
xxii. 4. ceteras coronas ab imperatore
militibus dari solitas, hanc solam a
militibus imperatori. CREV.

4 sartarios vz'm'] Semtarz‘us est sex-
ta pars congii, proindeque capiebat
plus sexdecim vini uncias. CREv.

5 Contracta castra] Simili dolo
Romani ad Metaurum Hasdrubalem
fefellerunt. cf. infr. xxvii. 46.

6 Commeatibus gravis] Quae oneri
esset commeatibus, i. e. quae nimiam
commeatuum copiam absumeret. CR.

