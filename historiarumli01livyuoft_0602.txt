U. C. 457.
A. C. 295.

Etrusci
avocati ad
sua tuenda.

Proelium
cum Gallis
et Samniti-

bus.

588 ΤΙΤΙ LIVII

Etrusci Umbrique iussi castra Romana oppugnare. Haec
consilia turbarunt transfugae Clusini treS‚ clam nocte ad
Fabium consulem transgressi ε qui, editis hostium consiliis,
dimissi cum donis, ut subinde, ut quaeque res nova decreta
esset, exploratam perferrent. Consules Fulvio, ut ex
Falisco, Postumio, ut ex Vaticano exercitum ad Clusium3
admoveant, summaque vi fines hostium depopulentur, scri-
bunt. Huius populationis fama Etruscos ex agro Sentinate
ad suos fines tuendos movit. Instare inde consules, ut ab·
sentibus iis pugnaretur. Per biduum lacessiere proelio
hostem: biduo nihil dignum dictu actum. Pauci utrimque
cecidere: magisque irritati sunt ad iustum certamen animi,
quam ad discrimen summa rerum adducta: tertio die de-
scensum in campum omnibus copiis est. Quum instructae 4
acies starent, cerva fugiens lupum e montibus exacta per
campos inter duas acies decurrit: inde diversae ferae, cerva
ad Gallos, lupus ad Romanos cursum deflexit. Lupo data
inter ordines via3 cervam Galli confixere. Tum ex ante—
signanis Romanus miles, ‘Hlac fuga,⁷inquit, ‘et caedes vertit:
‘ ubi sacram Dianae feram iacentem videtis, Hinc victor
‘ Martius lupus, integer et intactus, gentis nos Martiae et
⁶ conditoris nostri admonuit? Dextro cornu Galli, sinistro
Samnites constiterunt. Adversus Samnites Q. Fabius pri-
mam ac tertiam legiones pro dextro cornu3 adversus Gallos
pro sinistro Decius quintam et sextam instruxit. Secunda
et quarta cum L. Volumnio proconsule in Samnio gerebant
bellum. Primo concursu adeo aequis viribus gesta res est,
ut, si affuissent Etrusci et Umbri, aut in acie, aut in castris,
quocunque se inclinassent, accipienda clades fuerit. Cete-
rum, quanquam communis adhuc Mars belli erat, necdum
discrimen fortuna fecerat, qua datura Vires esset, haudqua-
quam similis pugna in dextro laevoque cornu erat. Romani 5
apud Fabium arcebant magis, quam inferebant, pugnam;
extrahebaturque in quam maxime serum diei certamen:
quia ita persuasum erat duci, et Samnites et Gallos primo
impetu feroces csse, quos sustineri satis sit3 longiore certa-
mine sensim residere Samnitium animos: Gallorum quidem
ctiam corpora intolerantissima laboris atque aestus fluere36
primaque eorum proelia plus quam virorum, postrema minus

3 Ad Clusium] Fulvium ad As-
sisium castra posuisse, Postumium in
eius loco Falerios tenuisse vult Niebhr.
iii. n. 640.

4 Omnibus copiis] Ita quoquo
Polyb. ii. 19, συμβάλοντες πᾶσι τοῖς
στρατοπέδοις.

5 Romani apud Fabium] Duces
Romani pro sua quisque arte proe-

lium ciebant. Decius, ut qui ferociae
Gallorum obiectus erat, aciem in
primum impetum instruebat t Fabius
contra Samnitium pugnam lentiorem
fore ratus, subsidia ad incertos belli
eventus firmabat.

6 Fluere] Labi, solvi, ex defatiga-
tione deficcre. Supr. vii. 33, etfluere
iam lassitudine vires, sentirent.

