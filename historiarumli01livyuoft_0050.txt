38 ΤῘΤΙ LIVII

Haud ita multo post pestilentia laboratum est. Unde
quum pigritia militandi oriretur3 nulla tamen ab armis
quies dabatur ab bellicoso rege, salubriora etiam credente
militiae, quam domi, iuvenum corpora esse: donec ipse

Tulli mor· quoque longinquo morbo est implicitus. Tunc adeo fracti

busetmors. simul cum corpore sunt spiritus illi feroces, ut, qui nihil
ante ratus esset minus regium, quam sacris dedere ani-
mum, repente omnibus magnis parvisque superstitionibus
obnoxius degeret, religionibusque etiam populum impleret.
Vulgo iam homines, eum statum rerum, qui sub Numa
rege fuerat, requirentes, unam opem aegris corporibus
relictam, si pax veniaque ab diis impetrata esset, credebant.
Ipsum regem, tradunt, volventem commentarios Numae,
quum ibi quaedam occulta sollennia sacrificia Iovi Elicio
facta invenisset, operatum his sacris se abdidisse: sed non
rite initum aut curatum id sacrum esse 3 nec solum nullam
ei oblatam coelestium speciem, sed ira Iovis, sollicitati prava
religione, fulmine ictum cum domo conflagrasse. Tullus
magna gloria belli regnavit annos duos et triginta.

32, Mortuo Tullo, res, ut institutum iam inde ab initio
U. C. 114. erat, ad Patres redierat: hique interregem nominaverant.
2· 031}ss- Quo comitia habente, Ancum Marcium regem populus
cjssffisgx ar· creavit: Patres fuere auctores. Numae Pompilii regis8
electus. nepos, filia ortus, Ancus Marcius erat. Qui, ut reg—

nare coepit, et avitae gloriae memor, et quia proximum
regnum, cetera egregium, ab una parte haud satis pros-
perum fuerat, aut neglectis religionibus, aut prave cultis3
Sacra rite longe antiquissimum ratus, sacra publica, ut ab Numa
colenda cu· instituta erant, facere3 omnia ea ex commentariis regis
rat. pontificem in album relata, proponere in publico iubet.
Inde et civibus otii cupidiS, et finitimis civitatibus facta
spes, in avi mores atque instituta regem abiturum. Igitur
Latini, cum quibus, Tullo regnante, ictum foedus erat, sus-
tulerant animos: et, quum incursionem in agrum Romanum
fecissent, repetentibus res Romanis superbe responsum
reddunt; desidem Romanum regern inter sacella et aras
acturum esse regnum rati. Medium erat in Anco ingenium,
et Numae, et Romuli memor: et, praeterquam quod avi
regno magis necessariam fuisse pacem credebat, quum in
novo, tum feroci populo; etiam, quod illi contigisset otium,
sine iniuria id se haud facile habiturum: tentari patientiam
et tentatam contemni: temporaque esse Tullo regi aptiora,
quam Numae. Ut tamen, quoniam Numa in pace religiones
instituisset, a se bellicae caerimoniae proderentur3 nec

8 Regem populus creavit] “ Rex a itemque de imperio suo legem curia-
populo est Ancus Marcius constitutus, tam tulit.” Cic. de Rep. ii. 18.

