U. C. 369.
A. C. 383.
Bellum
cum Etru-
scis Sutri-
um obsi—
dentibus.

358 TITI LIVH
Romam est profectus, ut senatum ad excidendum Antium>
hortaretur. Inter sermonem eius (credo, rem Antiatem

diuturniorem manere, diis cordi fuisse) legati ab Nepete ac
Sutrio, auxilium adversus Etruscos petentes, veniunt, bre-
vem occasionem esse ferendi auxilii memorantes. Eo vim
Camilli ab Antio fortuna avertit. Namque quum ea loca
opposita Etruriae, et velut claustra inde portaeque essent3
et illis occupandi ea, quum quid novi molirentur, et Ro-
manis recuperandi tuendique cura erat. Igitur senatui
cum Camillo agi placuit, ut, omisso Antio, bellurn Etruscum
susciperet. Legiones urbanae, quibus Quinctius praefuerat,
ei decernuntur. Quanquam expertum exercitum assue-
tumque imperio, qui in Volscis erat, mallet3 nihil recusavit:
Valerium tantummodo imperii socium depoposcit. Quin-
ctius Horatiusque successores Valerio in Volscos missi.
Profecti ab urbe Sutrium Furius et Valerius partem oppidi
iam captam ab Etruscis invenere3 ex parte altera, inter-
saeptis itineribus, aegre oppidanos vim hostium ab se arcen-
tes. Quum Romani auxilii adventus, tum Camilli nomen
celeberrimum apud hostes sociosque, et in praesentia rem
inclinatam sustinuit, et spatium ad opem ferendam dedit.
Itaque diviso exercitu, Camillus collegam, eam in partem
circumductis copiis, quam hostes tenebant, moenia aggredi
iubet, non tanta spe, scalis capi urbem posse, quam ut,
aversis eo hostibus, et oppidanis iam pugnando fessis laxa-
retur labor, et ipse spatium intrandi siue certamine moenia
haberet. Quod quum simul utrimque factum essct, anceps-
que tcrror Etruscos circumstaret, et moenia summa vi op-
pugnari, et intra moenia esse hostem viderent3 porta se,
quae una forte non obsidebatur, trepidi uno agmine eiecere.
lssagna caedes fugientium et in urbc et per agros est facta.
Plures a Furianis intra moenia caesi: Valeriani expeditiores

8 Legliones urbanae, quibus Quin-
ctius praefuerat] Quinctius praeerat
exercitui ex causariis senioribusque
conscripto,supr. 6. Eum traditum esse
Camillo, quum alter exercitus e iuni-
oribus validisque a Q. Servilio scri-
ptus praesto esset, non est verisimile.
Itaque hic rescribendum videtur, qui-
bus Q. Servilius praefuerat. Tamen
paullo infra Quinctius, non Servilius,
mittitur ad eum exercitum, quem
Camillus in Volscis relinquebat. Ita-
que et aliam permutationem exerci-
tuum factam esse necesse est, ita ut
Servilius praefuerit exercitui Quin-
ctiano, qui ad urbem retentus sit. Sic
nodum hunc solvit Ι. Fr. Gronovius.
CREV. Contra Drakenborchio arridet

coniectura Iac. Gronovii, qui causa-
rios fortasse iani convaluisse et se-
niores non prorsus decrepitos esse,
sed, tantummodo, ut emeritos, sti-
pendia nisi gravi reipublicae occa·
sione non facere: Seniores enim, ut
Niebhr. ii. n. 258, ²59- optime ani-
madvertit, non modo ad praesidium
urbis, sed ad subita belli praesto erant.
Haud scio an exercitus Servilianus in
castris adhuc invigilaret, ne quis mo-
tus a Latinis atque Hernicis fieret, et
quum subsidiis quam propere ductis
Sutrium egeret, melius visum senatui
esset, legiones urbanas, quam exerci-
tum Servilianum, in illud opus de-
stinare.

