24 ΤΙΤΙ LIVII

semel Τ. Manlio consule, post Punicum primum per-4
fectum bellum: iterum, quod nostrae aetati dii dederunt, ut
videremus, post bellum Actiacum, ab Imperatore Caesare
Augusto, pace terra marique parta. Clauso eo, quum
omnium circa finitimorum societate ac foederibus iunxisset
animos, positis· externorum periculorum curis, ne luxuria-
rentur otio animi, quos metus hostium disciplinaque mili-
taris continuerat3 omnium primum, rem ad multitudinem
imperitam, et illis saeculis rudem, efficacissimam, deorum
metum iniiciendum ratus est. Qui quum descendere ad
animos sine aliquo commento miraculi non posset, simulat
sibi cum dea Egeria congressus nocturnos esse. eius se
monitu, quae acceptissima diis essent, sacra instituere:
sacerdotes suos cuique deorum praeficere. Atque omnium
primum, ad cursum lunae, in duodecim menses describit5
annum: quem, quia tricenos dies singulis mensibus luna
non explet, desuntque dies solido anno, qui solstitiali cir-
cumagitur orbe, intercalaribus mensibus interponendiS, ita

DcaEgeri 1.

4 Semel T. Manlio consule] U. C. Ut huic incommodo occurrerent, ter-
517. adeoque anno vii. post Punicum tio quoque octennio non nonaginta,
bellum primum. Ab Augusto Ianus sed sex et sexaginta tantum inter-

bis terve clausus est, Suet. Aug. 22.
Hinc Lipsius Elect. i. 22. suspicatur,
primam certe open's Lixiani partem
prius editam fuisse, quam Augustus
Ianum post devictos Cantabros ite-
rum clausisset. Rern

5 Ad cursum lunae] De anno Ro-
mano haec fere habet Macrob. Sa-
turnal. i. 12, 13, et 14. Annus a
Romulo ordinatus habuit menses de-
cem, dies quattuor et trecentos. Sed
quum hic numerus neque solis cursui,
neque lunae rationibus conveniret,
identidem tantum dierum sine ullo
mensis nomine assumebatur, quan-
tum ad defectum illum supplendum
opus foret. Numa ad lunae cursum
in duodecim menses descripsit an-
num, adiectis Ianuario et Februario
mensibus. Sed quia duodecim menses
lunares non efficiunt nisi dies trecen-
tos quinquaginta quattuor, desuntque
dies undecim cum quadrante, ut ad
solaris anni finem perveniatur3 hos
residuos dies octies, exemplo a Grae-
cis sumpto, multiplicatos, ita ut nona-
ginta dies efficerentur, ita per octo
annorum spatium dispensabant, ut
biennio quoque unum mensem inter-
calarent, qui alternis binos vicenos-
que, alternis ternos et vicenos habe-
ret dies. Verum Numa unum diem
anno suo in honorem imparis numeri
addiderat: unde fiebat. ut octavo
quoquc anno octo abundarent dies

calabant dies. Ita quarto et vigesimo
demum anno, plenis omnium anno-
rum spatiis, dies cum solis cursu con-
gruebant. His autem omnibus inter-
calationibus destinatus erat Februa-
rius mensis, cuius post tertium et
vicesimum diem intercalabatur. Haec
non inscite ordinata turbabat ponti-
ficum, quibus anni digerendi cura
demandata erat, partim imperitia,
partim ambitio: qui temere 36 pro
libidine, in gratiam saepe publicano-
rum aut principum civium annum
aut decurtabant sine necessitate aut
producebant. Huic confusioni tan-
dem remedium attulit dictator Caesar,
Aegyptiosque imitatus annum solarem
instituit, quo etiamnum, emendato
tamen in quibusdam, utimur. Henr.
Dodwellus Dissert. de Cyclis Ro-
manorum,. x. ἓ 108. censet annum
Romuli e mensibus decem, diebus
304. fictitium esse, nee unquam in
usu civili fuisse ι fieri tamen potuisse
ut annus apud Romanos primo decem
mensium fuerit, sed ita ut decem illi
menses totum solaris cursus spatium
exhaurirent, nec dies 304. sed 365.
continerent. Idem ibid. ἓ 100. anni
lunaris ordinationem, quae a Li·
vio ceterisque Numae tribuitur, de-
beri potius existimat Tarquinio Su-
perbo. De anno vetere Romano vid.
et Ioseph. Scaliger. de Emendat.
Temporum. ii. Cnsv.

