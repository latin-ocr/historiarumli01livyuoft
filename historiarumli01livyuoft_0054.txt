42 ΤΙΤΙ LIVII

cumoni contra, omnium heredi bonorum, quum divitiae
iam animos facerent, auxit ducta in matrimonium T ana-
quil, summo loco nata, et quae haud facile iis, in quibus4
nata erat, humiliora sineret ea, quae innupsisset. Spernen-
tibus Etruscis Lucumonem, exsule advena ortum, ferre
indignitatem non potuit3 oblitaque ingenitae erga patriam
caritatis, dummodo virum honoratum videret, consilium
migrandi ab Tarquiniis cepit. Roma est ad id potissi-
mum visa. In novo populo, ubi omnis repentina atque5
ex virtute nobilitas sit, futurum locum forti ac strenuo
viro: regnasse Tatium Sabinum: arcessitum in regnum
Numam a Curibus: et Ancum Sabina matre ortum,6
nobilemque una imagine Numae esse. Facile persuadet,
ut cupido honorum, et cui Tarquinii materna tantum patria
esset. Sublatis itaque rebus commigrant Romam. Ad
Ianiculum forte ventum erat. Ibi ei, carpento sedenti cum
uxore, aquila, suspensis demissa leniter alis, pileum aufert.
superque carpentum cum magno clangore volitans, rursus,
velut ministerio divinitus missa, capiti apte reponit. inde
sublimis abiit. Accepisse id augurium laeta dicitur Tana-
quil, perita, ut vulgo Etrusci, coelestium prodigiorum mulier.
Excelsa et alta sperare complexa virum iubet: eam alitem
ea regione coeli et eius dei nuntiam venisse : circa summum
culmen hominis auspicium fecisse: levasse humano super-
positum capiti decus, ut divinitus eidem redderet. Has
spes cogitationesque secum portantes, urbem ingressi sunt3
domicilioque ibi comparato, L. Tarquinium Priscum edi-7
dere nomen. Romanis conspicuum eum novitas divitiaeque
faciebant: et ipse fortunam benigno alloquio, comitate in-

4 Tanaquil] Quae in alia fabula pater nullus.- Numae nepos dicitur.
Caia Caecilia dicitur. Cf. Festus v. (ἷκεν.
Praedia. Niebhr. i. p. 357. qui Cae- 7 Priscum] Sigonius existimat de·
ciliam antiquioris aevi, et Latinam lendam esse hanc vocem. Longe enim

originem sapere putat, quippe quod
a Caeculo, gentis Caeciliae eponymo,
oppidum Praeneste conditum dicitur.
cf. Serv. in Aen. vii. 681.

5 Potissimum] Ita codd. sed po-
tissima ex emendat. Gronov. in tex-
tum recepit Bekker.

6 Sabina matre] Perizonius Anim.
Hist. 3. legi iubet Sabino patre.-
quum Sabina mater obiici Anco non
possit, ut quae regis Numae filia in-
gentem claritudinem filio conciliaret3
quemadmodum hoc ipso loco Tana-
quil agnoscit his verbis, nobilemque
una zmayine Numae esse. Contra Sa-
binus pater recte obiici Anco potest,
homo peregrinus, nec ulla re notus,
praeterquam suo cum Pompilia matri—
monio. Unde Seneca Ep. 108. Anci

verisimilius esse putat Tarquinium
non cognominatum fuisse Priscum,
nisi multis post annis, ut a Superbo,
qui eodem nomine ac praenomine
erat, distingueretur. Atque ita censet
Dion. iv. 41. Eam vocem ab uno e
MSS. suis abesse testatur Hearmus.
Cnssv. Contra Niebhr. i. p. 371. cog-
nomen hoc Latinum esse, et stirpem
Latinam Tarquiniorum iudicare, ut
Serviliorum, quibus, Alba oriundis,
cognomen erat Priscus; censori quo-
que Marco Porcio cognomen esse
Priscum, ut qui, in agro Sabino, san-
guine Latino prognatus esset. cf. Plut.
Cato, i. sed posteros, quos vis an-
tiqua verbi fefellit, temporis non gen-
tis rationem fuisse habitam somniae
visse.

