32 ΤΙΤΙ LIVII

Inius voca- horrendi carminis erat: ⁶ Duumviri perduellionem iudi- 5
tur. ‘cent. Si a duumviris provocarit, provocatione certato:
‘ si vincent, caput obnubito: infelici arbori reste suspendito:
‘ verberato vel intra pomoerium, vel extra pomoerium.’ Hac
lege duumviri creati, qui se absolvere non rebantur ea lege,
ne innoxium quidem, posse, quum condemnassent3 tumss
alter ex his, ‘ P. Horati, tibi perduellionem iudico,’ inquit.
‘ I, lictor, colliga manus) Accesserat lictor, iniiciebatque
laqueum. Tum Horatius, auctore Tullo, clemente legis
interprete, ‘Provoco,' inquit. Ita de provocatione certa-7
tum ad populum est. Moti homines sunt in eo iudicio,
maxime P. Horatio patre proclamante, se filiam iure caesam
iudicare: ni ita esset, patrio iure in filium animadversurum
fuisse. Orabat deinde, ne se, quem paullo ante cum egregia
stirpe conspexissent, orbum liberis facerent. Inter haec
senex, iuvenem amplexus, spolia Curiatiorum fixa eo loco,
qui nunc Pila Horatia appellatur, ostentans, ⁶ Hunccine,'8
aiebat, ‘ quem modo decoratum ovantemque victoria ince-
‘dentem vidistis, Quirites, eum sub furca vinctum inter
‘ verbera et cruciatus videre potestis? quod vix Albanorum
‘oculi tam deforme spectaculum ferre possent. I, lictor,
‘ colliga manus, quae paullo ante armatae imperium populo
‘ Romano pepererunt. I, caput obnube liberatoris urbis
⁶ huius: arbori infelici suspende: verbera, vel intra pomoe-
‘rium, modo inter illa pila ct spolia hostium3 vel extra
‘ pomoerium, modo inter sepulcra Curiatiorum. Quo enim
‘ ducere hunc iuvenem potestis, ubi non sua decora eum a
‘tanta foeditate supplicii vindicent?' Non tulit populus
nec patris lacrimas, nec ipsius parem in omni periculo ani-
mum: absolveruntque admiratione magis virtutis, quam iure
causae. Itaque, ut caedes manifesta aliquo tamen piaculo
lueretur, imperatum patri, nt filium expiaret pecunia pub-
lica. Is, quibusdam piacularibus sacrificiis factis, quae
deinde genti Horatiae tradita sunt, transmisso per viam
tigillo, capite adoperto, velut sub iugum misit iuvenem. Id

Absolvitur
a P. R.

et diem alicui dicit, id non ita notum
esse arbitror.'' Haec res si ita si ha-
beat, duumviri non nisi accusatores
publici ad populum erant3 quod, si
reus provocare noluisset, et ita se

. 5 Carminis] Hic nihil aliud est,
quam ce1ta solennisque verborum for-
mula. CREV. Niebuhr. placet, haec
ipsa verba antiqui carminis esse. Cf.
Macrob. Saturn. ii. 16.

6 Ne innom'um quidem] Muretus
autem in Var. Lect. xiv. 16, “con-
‹lemnandz' verbum non de iudice modo
sed et de accusatore, qui reum peragit,
dici, nemo est, opinor, quin sciat:
idque, et post ab aliis, et iampridem
ab eruditissimo Budaeo notatum est.
Sed iudicare quoque diei, non eum
modo, qui pronuntiat et sententiam
fert, verum eum quoque qui accusat,

noxium professus esset, tum lictor
manus colligabat, et tanquam mani-
festa noxa, arbori infelici suspende-
bat. Cf. Cic. Rabir. 4.

7 Ita de] Ita demum, MS. Leid. 2.
quod plures approbant.

8 Pila Horatia] Columna, quae
in monumentum tergeminae Horatii
victoriae crecta, Livii adhuc aevo sta-
bat. szv.

