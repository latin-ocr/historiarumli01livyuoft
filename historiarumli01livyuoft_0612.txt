U. C. 458.
A· C· 294-

598 TITI LIVII

sita, edictoque,‘ ut, quicunque ad vallum tenderet, sive
‘ille Romanus, sive Samnis esset, pro hoste haberent?
haec ipsa minitans, obstitit plofuse tendentibus suis in
castra. ⁶ Quo pergis,’ inquit, ‘ miles? et hic arma et viros
‘invenies: nec, vivo consule tuo, nisi victor castra in-
‘ trabis. Proinde elige, cum cive, an hoste, pugnare malis.’
Haec dicente consule, equites infestis cuspidibus circum-
funduntur, ac peditem in pugnam redire iubent. Non
virtus solum consulem, sed fors etiam adiuvit3 quod non
institerunt Samnites, spatiumque circumagendi signa, ver-
tendique aciem a castris in hostem fuit. Tum alii alios
hortari, ut repeterent pugnam: centuriones ab signiferis
rapta signa interret et ostendere suis, paucos et ordinibus
incompositis effuse venire hostes. Inter haec consul, manus
ad coelum attollens, voce clara, ita ut exaudiretur, templum
Iovi Statori vovet, si constitisset a fuga Romana acies, re-
dintegratoque proelio cecidisset vicissetque legiones Sam-
nitium. Omnes undique annisi ad restituendam pugnam,
duces, milites, peditum equitumque vis: numen etiam6
deorum respexisse nomen Romanum visum: adeo facile
inclinata res, repulsique a castris hostes3 mox etiam re-
dacti ad eum locum, in quo commissa pugna erat. Ibi,
obiacente sarcinarum cumulo, quas coniecerant in medium,
haesere impediti: deinde, ne diriperentur res, orbem ar-
matorum sarcinis circumdant. Tum vero eos a fronte
urgere pedites, ab tergo circumvecti equites. Ita 1n medio
caesi captique. Captivorum numerus fuit septem millium
ac ducentorum, qui omnes nudi sub iugum missi: caesos
retulere ad quattuor millia octingentos. Ne Romanis
quidem laeta victoria fuit: recensente consule biduo ac-
ceptam cladem, amissorum militum numerus relatus septem
millium ac ducentorum. Dum haec 1n Apulia gerebantur,
altero exercitu Samnites Interamnam, coloniam Romanam, 7
quae via Latina est, occupare conati, urbem non tenuerunt:
agros depopulati quum praedam aliam inde mixtam homi-
num atque pecudum, colonosque captos agerent, in victo-
rem incidunt consulem, ab Luceria redeuntem: nec prae-
dam solum amittunt, sed ipsi longo atque impedito agmine
incompositi caeduntur. Consul, Interamnam edicto do-
minis ad res suas noscendas recipiendasque revocatis, et
exercitu ibi relicto, comitiorum causa Romam est profectus.
Cui de triumpho agenti negatus honos, et ob amissa tot

6 Numen etiam deorum] Dii quo· Latina esl,sup1. ii. 39. sc. in Latio. narn
que visi respexisse Romanos. CnEv. iliud oppidum eiusdem nominis in

7 Interamnam] 8110 Interamna< Lmblia, aliud in Piceno fuit. cf. ad
coloniam Rom. cf. ix. 28. quae in via Tac. Anu. i. 79. Rm.

