vi PRAEFATIO.

Livii editioni syllabum codicum optimorum sub-
iecit, quorum praesidiis instructus ipse ad rem
agendam accesserat, cuius si ad calcem editionis
meae legentibus copiam fecero, satis me pro officio
meo fecisse arbitrabor. Editiones quoque, quae
hactenus in publicum provenere, melius cogno-
scentur, si praecipuarum editionum syllabum ab
eodem clarissimo viro confectum, atque eum quidem
supplemento e praefatione Kreyssigiana auctum
simul adiunxero, quam si iudicio minus maturo, et
oratione forsan ieiuniore, ad illarum recensionem
ipse accessero.

Sed de proposito meo pauca, bona tua venia,
subiecerim. Vetustissimam illam Romanorum rem-
publicam acumine suo singulari atque eruditione
recondita Niebuhrius hodiernis adeo iam notiorem
fecit, ut, licet Livii historiae non omnino pro veris
accipiendae sint, non ideo tamen, quod voluit
Beaufortius, pro fictis prorsus reiiciendae, nec cum
Fergusonio lubrica omnia atque incerta usque ad
bellum Punicum secundum habenda sint. Critici
enim, qui ea, quae sive incuria Livius, seu studio
partium, aut simulata aliquando, aut certe non sin-
cera tradiderit, odorentur et demonstrent, plures ex-
stiterunt Í¾ qui vero abdita et retrusa in lucem eliciat,
exquisita iudicii subtilitate vera a falsis et supposi-
titiis discernat, locis conclamatis vitam reddat, de-
pravata corrigat, sermonem ipsius Livii titubantis
interpretetur, vix unus, vel neminem prope dixerim,
ante Niebuhrium inventus est. Neque enim in
illa, quae apud plebem literariam viget, opinione
acquiescendum est, qua Niebuhrius speciem his-
toriae Romanae popularis fucatam nudasse, et
simulacrum rerum ne levissimum quidem, quo

