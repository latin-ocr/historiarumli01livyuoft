76 ΤΙΤΙ LIVII

aliorum in suam vertisse servitutem inter se conquerebantur.
‘ Regem hominem esse, a quo impetres, ubi ius, ubi iniuria
‘opus sit: esse gratiae locum, esse benefici03 et irasci et
‘ignoscere posse: inter amicum atque inimicum discrimen
‘nosse Leges rem surdam, inexorabilem esse, salubriorem
‘melioremque inopi, quam potenti: nihil laxamenti nec
‘veniae habere, si modum excesseris. Periculosum esse,
‘in tot humanis erroribus sola innocentia vivere.’ Ita, iam
sua sponte aegris animis, legati ab regibus superveniunt,
sine mentione reditus bona tantum repetentes. Eorum
verba postquam in senatu audita sunt, per aliquot dies ea
consultatio tenuit: ne non reddita, belli causa3 reddita,
belli materia et adiumentum essent. Interim legati alii
alia moliri, aperte bona repetentes, clam recuperandi regni
consilia struere. Et, tanquam ad id, quod agi videbatur‚6
ambientes nobilium adolescentium animos pertentant: a
quibus placide oratio accepta est, his literas ab Tarquiniis
reddunt, et de accipiendis clam nocte in urbem regibus
4· colloquuntur. Vitelliis Aquilliisque fratribus primo com-7
missa res est. Vitelliorum soror consuli nupta Bruto erat:
iamque ex eo matrimonio adolescentes erant liberi, Titus
Tiberiusque: eos quoque in societatem consilii avunculi
assumunt. Praeterea et nobiles aliquot adolescentes conscii
assumpti, quorum vetustate memoria abiit. Interim quum Ι
in senatu vicisset sententia, quae censebat reddenda bona3
eamque ipsam causam morae in urbe haberent legati, quod
spatium ad vehicula comparanda a consulibus sumpsissent,
quibus regum asportarent res3 omne id tempus cum coniu-
ratis consultando absumunt, evincuntque instando, ut literae
sibi ad Tarquinios darentur: nam aliter qui credituros eos,
non vana ab legatis super rebus tantis afferri? Datae
literae, ut pignus fidei essent, manifestum facinus fecerunt.
Nam quum, pridie quam legati ad Tarquinios proficisce-8
rentur, et coenatiun forte apud Vitellios esset, coniuratique
ibi, remotis arbitris, multa inter se de novo, ut fit, consilio
egissent3 sermonem eorum cx servis unus excepit, qui iam
antea id senserat agi: sed eam occasionem, ut literae legatis
darentur, quae deprehensae rem coarguere possent, exspec-
tabat. Postquam datas sensit, rem ad consules detulit„

U. C. 245.
A. C. 507.

Coniuratio
de regibus
revocandis.

6 Et. tanquam ad id] Et, per spe-
ciem cius negotii quod curare crede-
bantur, circumeuntes domos. Cum.

7 Vitelliis Aquilliv'squc'] Sororccol-

latini genitis, ut Dion. et Plutarch.
placet, ct ex Luceribus.,}10c est, mi-

norum ,ιμήἱίιιηι patribus. Hinc po-

steri eos pro iuvenibus habuerunt,
quod cx minoribus patribus essent,

ct. coniurationem minorum sc. Luce-
mm, pro coniuratione adolescentium.
Niebhr. i. p. 507.

8 Pridie quam leyati] Nemini non
in mentem venient in coniuratione
illa Catilinaria literae Allobrogum
legatis datae, et praemium servo in-
dici libertas. cf. Sallust. Cat. 34.

