PRAEFATIO.

HABES, benevole Lector, novam et eam quidem
novis subsidiis munitam Livii editionem. Neque
enim ab re fore iudicavi, quum eruditione Nie-
buhrii, W achsmuthii, aliorumque doctissimorum
virorum auctior facta esset notitia antiquitatis Ro-
manae, si ex illorum thesauris, quaecunque ad
locos vel depravatos medendos, vel obscuriores
et parum intellectos illustrandos profectura vidc-
rentur, ea depromerem atque in annotationibus,
quantum fieri posset, breviter concluderem.

Quum vero cura Kreyssigii emendatior iam Livii
textus in lucem prodierit, neque inter nostros codex
ullus notabilis extaret, quern clarissimi Draken-
borchii diligentia iamdudum non evolverat, satis ha-
bui Kreyssigii editionem sequi, et lectiones Bekkeri
aliorumque, quandocunque ratio earum habenda
videretur, in notis identidem commemorare. Sum-
ma igitur religione et veritatem lectionis Kreyssig-
ianae, et orthographiam secutus sum, ut qui neque
levibus incertisque coniecturis lectorem ludat, neque
emendationes, nisi accuratiore trutina perpensas,
amplexus sit.

Quod autem a veterum scriptorum editoribus
iure requiritur, ut in praefatione codices et editiones,
quorum sit maxima auctoritaS, saltem tanquam per
lancem saturam exhibeant, id mihi supervacaneum
duxi. Unus enim Drakenborchius eximiae suae

