U. C. 434.
A. C. 318.

Papirius
obsidet Lu-
ceriam.

14.

514 TITI LIVII

cuique animus memor ignominiae adhortator aderat. Va-
dunt igitur in proelium urgentes signiferos: ct, nc mora in
concursu pilis emittendis stringendisque inde gladiis esset,
pila, velut dato ad id signo, abiiciunt, strictisque gladiis
cursu in hostem feruntur. Nihil illic imperatoriae artis
ordinibus aut subsidiis locandis fuit: omnia ira militaris
prope vesano impetu egit. Itaque non fusi modo hostes
sunt3 sed, ne castris quidem suis fugam impedire ausi,
Apuliam dissipati petiere: Luceriam tamen, coacto rursus
in unum agmine, est perventum. Romanos ira eadem,
quae per mediam aciem hostium tulerat, et in castra per-
tulit. Ibi plus, quam in acie, sanguinis ac caedis factum,
praedaeque pars maior ira corrupta.

Exercitus alter cum Papirio consule locis maritimis per-
venerat Arpos per omnia pacata, Samnitium magis iniuriis 3
et odio, quam beneficio ullo populi Romani. Nam Sam-
nites, ea tempestate in montibus vicatim habitantes, cam-4
pesti-ia et maritima loca, contempto cultorum moUiore at-
que, ut evenit fere, locis simili genere, ipsi montani atque
agrestes depopulabantur. Quae regio si fida Samnitibus
fuisset, aut pervenire Arpos exercitus Romanus nequisset,
aut interiecta inter Romam et Arpos, penuria rerum om-5
nium, exclusos a commeatibus absumpsisset. Tum quoque 6
profectos inde ad Luceriam, iuxta obsidentes obsessosque,
inopia vexavit. Omnia ab Arpis Romanis suppeditaban-
tur3 ceterum adeo exigue, ut militi, occupato stationibus
vigiliisque et opere, eques folliculis in castra ab Arpis fru-
mentum veheret3 interdum occursu hostium cogeretur,
abiecto ex equo frumento, pugnare. Et obsessis prius,
quam alter consul victore exercitu advenit, et commeatus
ex montibus Samnitium invecti erant, ct auxilia intromissa. ,
Artiora omnia adventus Publilii fecit3 qui, obsidione dele-
gata in curam collegae, vacuus per agros cuncta infesta
commeatibus hostium fecerat. Itaque quum spes nulla
esset, diutius obsessos inopiam laturos, coacti Samnites, qui
ad Luceriam castra habebant, undique contractis viribus,
signa cum Papirio conferre.

Per id tempus, parantibus utrisque se ad proelium, legati

3 Arpos] Hanc Dauniae urbem, κατὰ κώμας dicitur.
olim Argyrippam, a Diomede condi- 5 Aut interiecta] h. e. Aut saltem,
tam fuisse traditum est, quod ex num· postquam Romani Arpos pervene-
mis quoque apparet. Hoc autem tem- rant, interiecta inter Romam et Ar-
pore Dauniae urbes seditione inter pos, ne commeatus a Roma subveni-
sese laborabant, et partibus aliis aliae rent, facile prohibuisset.
favebant. Arpini in Romanorum fide 6 Tum quoque] Atque etiam licet,
usque ad bellum Punicum seeundum ut modo diximus, regio illa fida non
manebant. Niebhr. i. n. 473. esset Samnitibus, sed pacata Roma-
4 l'icatim] Id quod apud Graecos nis. Cam.

